Title: Doe mee

----

Text: 

Op woensdag 23 november vindt 's middags de start van het Open Planbureau plaats. Tijdens deze eerste bijeenkomst gaan we in vogelvlucht over het economische landschap van 2016. We nemen daarbij niet het traditionele perspectief van werkgelegenheid, consumentenvertrouwen en economische groei, maar zetten een nieuwe bril op: we gebruiken een commons-perspectief.

Waar wordt het gemeengoed geschaad door privatisering van stedelijke, digitale en ecologische waarde? Waar ontstaan kansen voor generatieve, sociale en duurzame modellen? Aan de hand van casussen over vastgoed en de woningmarkt, big data, ecologische duurzaamheid en de creatieve stad bekijken we waar de commons-economie wel en niet werkt.

Heeft u een eigen relevante casus? Dan bespreken we die ook. Zo verzamelen we divers materiaal en beginnen we aan een codificatie van onze sociale en economische situatie aan de hand van een commons-perspectief.

(link: http://waag.org/nl/event/open-planbureau-1-de-verkenning  text: Aanmelden voor 23 november via waag.org class: btn btn-1)

De tweede sessie wordt gehouden op woensdagmiddag 14 december. Daarvoor kunt u zich ook al (link: http://waag.org/nl/event/open-planbureau-2-instrumenteren text: aanmelden).

----

Intro: Ben jij thuis in complexiteit, statistiek, visualisatie of gewoon dwarsdenken? Heb je behoefte aan verandering van perspectief op economische waarde en maatschappelijke sturing? Sluit je aan bij het Open Planbureau!